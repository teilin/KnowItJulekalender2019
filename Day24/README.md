# Skitur

Av: Didrik Pemmer Aalen

Det siste året har Tormund gått en del turer på ski. Han har alltid på seg tracker for å kunne se hvor han har gått, og hvor langt han har gått. Denne trackeren lagrer bevegelsen hans som en list med x- og y-koordinater hvor (0,0) er i nedre venstre hjørne.

Det nærmer seg slutten av året, juleroen senker seg og Tormund sjekker trackeren sin og mimrer over gode skiturer. Han har besøkt Blåfjell og Nordpolen og Vestre Aker, og han er godt fornøyd med treningsinnsatsen. Etterhvert legger han merke til at enkelte av turene er mistenkelig like bokstaver. Han kan ikke huske å ha gått noen slike turer og lurer på om han opplever et julemirakel. Dette må undersøkes!

I denne filen (zippet) ligger alle turene Tormund har gått det siste året. Hvis du plotter hver tur hver for seg, hvilken beskjed finner du gjemt i turene til Tormund? Les bokstavene i rekkefølgen de forekommer, maks én per tur, og uten mellomrom.

## Eksempel

Om man tegner opp koordinatene…:

```
3,0
2,0
1,0
0,0
0,1
0,2
0,3
0,4
0,5
```

Får man følgende tegning:

```
x...
x...
x...
x...
x...
xxxx
```

Dette ser ut som en L

Tusen takk til alle som har deltatt i årets julekalender! God jul og godt nyttår fra alle oss!

## Løsning

Svar: Godjul

Diskusjonstråd: https://gist.github.com/knowitkodekalender/693236687d297830abebef9ce1bc5f52
